# 5. Retrospektiivitekniikat
### Start, Stop, Continue, More of, Less of Wheel
Tämä tekniikka keskittyy sprintin tarkasteluun konkreettisesti toimintatapojen lähtökohdasta. Tekniikka on hyvä mm. uusien toimintatapojen ehdottamiseen ja kokeiluun, sekä tilanteissa joissa mahdollisista ongelmista on halutaan keskustella ilman että ketään syyllistetään. Ts. keskitytään siihen mitä koko tiimi tekee yhdessä, ei siihen mitä joku ihminen tekee.

Piirretään ympyrä, joka jaetaan 5 osaan. Tiimi ideoi jokaiseen osioon toimintatapoja, jotka...
- **Start**: Mitä halutaan aloittaa tekemään (mitä ei vielä tehdä)?
    - *Esim: "Käydään etenkin suurempia PR:iä läpi yhdessä, jotta keskustelu on tehokkaampaa."*           
- **Stop**: Mitkä toimintatavat haittaavat projektin etenemistä ja olisi hyvä lopettaa?
    - *Esim: "Lopetetaan projektiin yleisesti liittyvän suunnitelmien tai keskustelujen käyminen yksityisesti, jolloin kaikilla ei ole mahdollisuutta osallistua."*
- **Continue**: Mikä toimii jo hyvin?
    - *Esim: "Jatketaan spontaania kumiankkailua heti jos tuntuu että joku on jumissa."*
- **More of**: Mikä toimii jo mutta voidaan tehdä vielä enemmän?
    - *Esim: "Osallistetaan kaikkia tiimin jäseniä laajemmin uusien ominaisuuksien suunnitteluun."*
- **Less of**: Mikä ei välttämättä ole haitallista, mutta voitaisiin tehdä vähemmän?
    - *Esim: "Vähennetään pienten teknisten detaljien läpikäymistä yhteisissä kokouksissa kun kehittäjä pystyy päättämään näistä itsenäisesti."*

### Glad, Sad, Mad
Tekniikka keskittyy tiimin tunteisiin sprintistä tai tiimin toiminnasta yleisesti. Tekniikka *voi* olla hyödyllinen, jos tiimin jäsenten välinen luottamus on hyvällä tasolla. Jos tiimissä on jo valmiiksi ongelmia, tämä voi todella helposti myös pahentaa tilannetta. Kaikki esilletulevat tunteet ovat varmasti valideja, mutta ne pitää myös pystyä käymään rakentavasti läpi retron aikana.

Jokainen tiimin jäsen kirjoittaa asioita, jotka tekivät hänet iloiseksi, surulliseksi tai vihaiseksi. Jokainen esittelee omat lappunsa, näistä äänestetään ja eniten ääniä saaneet asiat käydään yhdessä läpi.

